---
layout: post

title: ULUS BAKER OKUMALARI BAŞLIYOR
date: 13 Nisan 2015
---

<p>Herkese merhaba,</p>
<p>Ankara’da yeni bir okuma, düşünme ve tartışma ortamı yaratabilmek için, Ulus Baker metinleri etrafında bir araya geliyoruz. Ayda bir kez olmasını planladığımız etkinlik, Ulus Baker’in felsefe, edebiyat, siyaset, etik, psikanaliz, sosyoloji, sinema ve video-art alanlarında tartıştığı yahut dikkat çektiği konu ve soruları anlamayı, çözümlemeyi, derinleştirmeyi ve hissetmeyi amaçlıyor. Ve elbette bununla birlikte başka bir çok iyiliği, güzelliği..
Şöyle bir yöntem izleyeceğiz: Buluşma gününden 3-4 hafta önce, bu sayfadan duyurumuzu yapacağız ve Ulus Baker’in bir yazısını paylaşacağız.. Buluşmaya geleceklerin, paylaşılan ve tartışılacak olan bu yazıyı okuması hepimizin iyiliğine olacaktır diye düşünüyoruz..</p>
<p>Buluşmamıza katılacak bir yazar, düşünür, sanatçı, akademisyen yahut o günkü konunun ilgilisi/ehli birinin, okumamıza ve tartışmamıza kolaylık sağlaması ve bir çerçeve belirlemesi için bir sunumu / konuşması olacak.. Kısa bir aradan sonra hep birlikte tartışacak, sohbet edeceğiz..</p>
<p>İlk buluşmamız, <b>30 Nisan 2015</b> Perşembe günü olacak.. Ayrıntıları en kısa zamanda paylaşacağız..</p>
<p>Görüşmek üzere..</p>
